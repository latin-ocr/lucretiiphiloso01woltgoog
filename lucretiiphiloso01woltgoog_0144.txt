132

tempore id fit, mirabile non est, quoniam multa certis temporibus
fieri videmus. Idem Epicurus dicit, minus pulcris tamen ver-
bis ¹): ἀνατολαὶ καὶ δΰσεις ἡλίου καὶ σελήνης καὶ τῶν λοιπῶν
ἄστρων καὶ κατ’ ἄναψιν ’γίνεσθαι δύνανται καὶ κατὰ σβέσιν, τοιαύ-
της οὔσης περιστάσεως (qua extingui et accendi possit: vs. 660,
61) ..... κατ’ ἐμφάνειαν θ’ ὑπὲρ γῆς καὶ πάλιν ἐπιπρόσθησιν
τὸ προειρημένον δύναιτ’ ἄν συντελεῖσθαι.

Eadem haec postrema hypothesis explicare potest, cur dies
crescant et ‚minuantur , cum impares sint circuli parteS‚ quas sol
supra terram describat et impares quoque quae sub terra cir-
culi iaceant partes , ea ratione, ut partes sub terra et partes
superiores deinceps circulos totos constituant. Cum autem sol
eo venit, ubi signifer orbis vel Zodiacus secat circulum aequi-
noctialem, quod punctum „anni nodum” appellat Lucretius, (non
memorat tamen duos esse eiusmodi nodos; id siynum dicit vs.
687 pro: iis siquis), tum „propter signiferi posituram totius or-
bis”‚ qui ita est positus, ut pari intervallo septentrionem versus
de circulo aequinoctiali declinet atque meridiem versus, circuli
partes supra terram et infra sitae sunt pares, pares quoque noc-
tes diesque 2). -- Dies crescere et minui *etiam inde explicari
potest, quod hiberno tempore crassior est certis in partibus aer
itaque solem impedit, quominus emergat ad ortus, aut etiam
quia alternis partibus anni ignis semina , de quibus supra sermo
erat, tardius vel citius confluere consuerunt ³). Prius placitum
Anaximenis esse videtur, quod e loco supra (pag. 130) laudato
patet, cum quo conferenda verba Plutarchi 4) ε καθάπερ Ἀναξιμένης
ὁ παλαιὸς ᾤετο, μήτε τὸ ψυχρὸν ἐν οὐσίᾳ μήτε τὸ θερμὸν ἀπο-
λείπωμεν, ἀλλὰ πάθη κοινὰ τῆς ὕλης ἐπιγινόμενα ταῖς μεταβολαῖς·

τὸ γὰρ συστελλόμενον αὐτῆς καὶ πυκνούμενον ψυχρὸν εἶναί φησι,

 

¹) D. L. X. 92.

²) Lucr. V , 680—95. Cum Munr. codicum lectiones contra Lachm. defendo. Fateor
me non intellegere ‚ qui propter signiferi orbis obliquam posituram ‚ i. e. propter obli-
quitatem zodiaci, sol flatus aquilonis et austri distinere possit medio cursu ‚ quod
Lachm. vult. ¹

³) Vs. 696—704.

⁴) Pr. frig. 7 , 3. pag. 947.

