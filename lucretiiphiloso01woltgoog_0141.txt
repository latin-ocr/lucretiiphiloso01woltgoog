 

129

tum caelum vertatur, sidera cum eo quoque circumducuntur,
sed ea ratione , ut „quanto quaeque magis sint terram sidera
propter , tanto possint minus cum caeli turbine ferri: evanescere
enim rapidas illius et acris imminui supter viris , ideoque relin-
qui paulatim solem cum posterioribu' signis, inferior multo quod
sit quam fervida signa ” (623—28). Cum sidera fixa longius
distent a terra quam sol atque luna , necesse est, si eodem tem-
pore suam quodque viam percurrant, astra fixa multo celerius cir-
cumducantur quam sol et luna, quoniam multo longiores sunt
circuli, quos describunt. Haec pro ratione distantiae accrescens
celeritas tamen non ea est, quam Democritus vult ἐ etiam praeter
hanc rationem celeritas siderum minuitur quanto magis sunt ter-
ram propter, ita ut non eodem tempore circuitum conficiant,
sed plus temporis impendant ea, quae propiora sint. Quae autem
causa sit huius phaenomeni non memoratur: nam quod dicitur,
„imminui supter viris” , id nihil explicat. —- Ergo cum sol minus
celeriter circumducatur 'quam sidera fixa, retrogradum motum
habere videtur. Stellae omnes (secundum Democritum) ab ortu
in occasum feruntur ¹): ergo sol per duodecim signa ab occasu
in orientem ferri videbitur. Nam fac solem esse in Cancro, id est ,
positum esse in linea, quae a Cancri constellatione ad terram ducta .
cogitari potest: si aeque celeriter atque astra fixa circumducere-
tur, post mensem in eodem signo inveniretur: cum tamen minus
celeriter circumferatur, post mensem , coelo ab oriente in occi-
dentem se volvente , sol non amplius in cancro erit, sed relictus
esse videbitur et in loco magis orientem versuS, in Leone, in-
venitur. Idem deinceps sequentibus mensibus fiet, itaque post
annum duodecim illa signa ab occasu ad ortum percurrisse sol vide-
bitur. Eadem ratio est lunae motus. — Dubito num ipse Lucre-
tius hanc „Democriti sanctam viri sententiam” perspexerit. Nam
primum vs.' 614-17 minime sunt dilucidi et accurati. Etiamsi

 

pag. 801. not. 3, non laudat) Democriti sententiam affert: „eluat τὴν μὲν σελήνην
κάτω , ἔπειτα τὸν ἥλιον, εἶτα τούς ἀπλανεῖς ἀστέρας · τοὺς δὲ πλανῆτας οὐδ’ αὐτοὺς
ἔχειν ἴσον ὕψος-Ρ Sic etiam Lucretius. Reliqui loci ex eo explicantur: D. L. IX.
33 (Leucippi), Plut. plac. ΙΙ , 16 , 3, eto. apud Zellerum.

¹) Plut. plac. ΙΙ. cap. 16.

