112

autem elementa illa esse mihi videntur, quae Lucretius enumerat,
nam atomi esse non possunt cum hae sint immutabiles, — Ordi-
nem argumentorum apud· Lucretium rectum esse negare debemus,
Quatuor elementa mortalia esse demonstraturus erat: at nunc
quintum addit aethera et rursus terram non „validas aevi vires
perferre’' ostendit. Si textum igitur restituere volumus νε. 306-
317 post νε. 260 et νε. 318-323 post 280 legi debent.

Deinde aliud est argumentum: expugnatio enim Troiae bel-
lumque Thebanum antiquissima sunt facta quae a poetis memo-
rantur: ergo terra nostra recens est facta. Quod si contendis
antea omnia eadem fuisse sed igne vel aqua interisse quondam,
tamen apparet „exitium quoque terrarum caelique futurum, nam
cum res tantis morbis tantisque periclis temptarentur ‚ ibi si
. tristior incubuisset causa, darent late cladem magnasque ruinas” ¹).
Stoici 'autem putarunt: μετὰ τὴν ἐκπύρωσιν πάλιν πάντα ταύτὰ
ἐν τῷ κόσμῳ γίνεσθαι κατ’ ἀριθμὸν, ὡς καὶ τὸν ἰδίως ποιὸν πάλιν
τὸν αὐτὸν τῷ πρόσθεν εἶναί τε καὶ ’γίνεσθαι ἐκείνῳ τῷ κόσμῳ 2).
Non solum igne verum etiam aqua hae mutationes fiunt. Seneca
nat. qu. III. 27. Haec argumenta, quorum alterum e natura mundi
est sumptum, alterum vero ex historia , sequitur tertium magis
absolutum et dialecticorum more elaboratum. Singulos casus
praetermittens, quaerit quid omnino possit 'interire , quid aeternum
sit. „Praeterea quae cumque manent aeterna necessust aut, quia
sunt solido cum corpore, respuere ictus nec penetrare pati sibi ”
quicquam, quod queat artas dissociare intus partis, ut materiai
corpora sunt, quorum naturam ostendimus ante, aut ideo durare

 

coguntur alium locum iis tribuere ‚ ut Gassendus , nimis audacem adhibens emen-
dationem. Sed cur non potuit sive in libris περὶ ephes-uc sive in magna epitome
etiam de aethere sermo esse ‚ qui totam 'terram circumdet , ita ut haec ei supervehi
et quasi innatare dici possit , praesertim cum eodem modo Lucretius de eo loquatur
νε. 318-3 23 P Eiusmodi annotationes ‚ nexu prorsus sublato , saepius insertae sunt
a Diogene.

¹) Vs. 324—350. Hic statuit: „habet novitatem summa ‚ recensque naturast mundi
neque pridem exordia cepit” (vs. 330 , 31); sed II. ¹1150: „iamque adeo fracta est
aetas ‚ effetaque teHus” cett. Ergo animadverte quam debilis et misera sit haec terra ,
quae iuvenis iam senescit , vix nata iam mortem obit.

²) Alex. Anal. pr. 58.

