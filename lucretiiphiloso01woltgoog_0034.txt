22-

que numerandum est: non est incorporeum per se, ut Stoici
aiebant, nam „semotum ab rerum motu placidaque quiete” (463)
nemo id sentire potest: res gestae item non sunt per se, sed
eventa corporum aut locorum (482). Tempus tantum nobis in-
dicat motum, quo percipimus , „transactum quid sit in aevo, tum
quae res instet , ‘quid porro deinde sequatur” (460). Praeter hoc,
quod sensu percipitur, tempuS, alia statuit esse tempora ,· „ratio
quae comperit esse” (IV. 794) quaeque multa tempore in uno
latent. Plura tamen in re tam gravi uon narrat, ut vulgo ab
eiusmodi cogitationibus subtilioribus quae ad physicam non perti-
nent abstinet. Uberius autem Epicurus et philosopho dignius
de tempore disseruit3 cum tamen hic de Lucretii doctrina dispu-
temus, non est locus haec amplius tractandi. Modo dicamus Epi-
curum tempus appellare σύμπτωμα συμπτωμάτων, παρεπόμενον ἡ·
μέραις τε καὶ νυξὶ καὶ ὥραις καὶ πάθεσι καὶ ἀπαθείαις καὶ κινήσεσι
καὶ μοναῖς (DL. X. 73 κινήσεσι και στάσεσιν) Sext. Emp. adv.
math. X. 219, Stob. Ecl. Ι. 252 , atque ab eo divisionem in
χρόνον αἰσθητόν et χρόνον &d λόγου θεωρητόν (DL. X. 47) oriri.

Cum ita descripserit Lucretius quid sit, quid non sit , de modo
quo sint omnes res sive de particulis , quae eas componunt, agit.
Corpora sunt partim „primordia rerum” partim ex „concilio quae
constant principiorum.” Haec primordia solida sint corpora ne·-
cesse est ¹). E sensu atomos esse probari non potest, quam ob
rem e ratione, quae rerum naturam contemplatur, auxilium peten-
dum est. Tria argumenta, quae nunc sequuntur, eodem fundamento
nituntur: e natura materiae et vacui concluditur atomos esse

 

τὴν τοῦ ὅλου φύσιν ἔχειν .. οὔτε τὴν τῶν ἀϊδίων παρακολουθοῦντων (= συμ-
βεβηκότων) ὧν ἄνευ σῶμα οὐ δυνατὸν νοεῖσθαι. 111 ᾧ 71 συμπτώματα praedicatum
habet: οὐκ ἀΐδεω συμβεβηκότα contra appellat ἀΐδια; ut συμβεβηκότα appellat
παρακολουθοῦντα sio συμπτώματα .. οὐκ ἀΐδια παρακολουθοῦντα (71). Constare
igitur videtur ipsum Epicurum hoc discrimen posuisse , etiamsi interdum , sive ne-
gligentia, sive quod non inter se opponuntur συμβεβηκότα et συμπτώματα , hoc
alterum vocabulum latiore sensu, ut ita dicam , usurpatur, ut § 67 et § 71, ubi
omnia corpora συμπτώματα nominat. Quod Sextus 10 ‚ 219 p. 670 dicit, his non
repugnat.

ι) D. L. X ‚ 40: τῶν σωμάτων τὰ μέν ἐστι συγκρίσεις τὰ δ’ ἐξ ὦν αἱ συγκρίσεις
πεποίηνται, ταῦτα δ’ ἐστὶν ἄτομα καὶ ἀμετάβλητα.

