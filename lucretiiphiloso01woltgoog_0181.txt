169

magistri 6886 intellexeris, non amplius negabis Lucretium reliqua
quoque ab eo sumpsisse , quamquam fortasse vs. 7 5 seqq. ubi invidia
et quae ex ea sequuntur vitia, mortis timori tribuuntur, excipieS,
cum poetae animum acerbum eoque exaggerantem ostendant. Ι

Hoc demum metu dempto e tenebris clarum extollitur lumen
et commoda vitae illustrantur, sed cum ignorantia huius metus
sit causa, „necessest non radii solis neque lucida tela diei (eum)
discutiant, sed naturae species ratioque” ¹), vel ut ipse Epicurus:
οὐκ ἦν ἄνευ φυσιολογίας ἀκεραίους τὰς ἡδονὰς ἀπολαμβάνειν ²).
Exposita in libro tertio de animi natura doctrina et conclusione
posita „nobis nil esse in morte timendum'’ , inde a vs. 870 poeta
summa cum arte illam conclusionem adhibet, ut eorum stultitiam
vituperet, qui post mortem se victuros rati , vitam lamentatio-
nibus aut immodicis voluptatibus indulgentes degunt. Primum
sunt qui credere se dicant nullum sensum in morte sibi futurum
et tamen querantur „post mortem fore ut aut putescant corpore
posto aut flammis interfiant malisve ferarum'' ³): hi non dant
quod promittunt , sibi non constant, cum timeant ne quid sen-
tiant post mortem, etsi ipsi confessi sint se tum nihil omnino
sentire posse. Item Epicurus: οὐθὲν γάρ ἐστιν ἐν τῷ ζῆν δεινὸν
τῷ κατειληφότι γνησίως τὸ μηδὲν ὑπάρχειν ἐν τῷ μὴ ζῆν Set·
νόν 4). Τὸν σοφὸν οὐ δοκεῖ . . . ταφῆς φροντιεῖν 5).

Deinde sunt qui non dolores post supremum diem metuant,
sed quibus se mortuos omnibus vitae gaudiis carere doleat. N e-
que tamen hoc in intimo humano corde quasi innatum gaudii
desiderium poetae aequa est et iusta mortis timoris causa, quam-
quam non vituperat sed potius consolatur eum, qui ita sentit.

 

contendere ausim Senecam eas imagines ex Epicuri scriptis hausisse. Animadverta-
mus praeterea Senecam illud eripitur persona manet ree , cum ut ipsam mortem cog-
noscamus et nihil esse in ea terribile nisi ipsum timorem putemus ‚ id adhibeat ,
accuratius scripsisse quam Lucretium ‚ cum de vero hominis statu adversus mortem
is loquatur3 itaque minus iuste rem manere dicit.

¹) III, 1 seqq., 91 seqq.

2) D. L. X, 143.

3) ΙΠ, 870 seqq.

⁴) D. L. X, 125.

⁵) D. L. X, 118.

 

