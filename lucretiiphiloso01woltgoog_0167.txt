155

cerent , debebat haec omnia naturali ratione geri ostendi. Cum
aliae res hominibus sint perniciosae , aliae sunt salutares; quae
hominibus sunt salutares , saepe bestiis sunt perniciosae et
contra. Sic atomi sunt bestiis pestiferae ‚ quae, cum valde
sint tenues, facile per nares vel alias corporis partes pene-
trant. Ergo statuendum est eiusmodi perniciosas atomos ut
mortiferam vim de terra surgere in auraS, „ut spatium caeli
quadam de parte venenent: quo simul ac primum pennis delata
sit ales, impediatur ibi caeco correpta veneno ‚ ut cadat e
regione loci ‚ qua derigit aestus” ¹). Etiam fit interdum ut
vapores e terra surgentes aerem discutiant ita ‚ ut vacuum
existat. Cum ad hoc vacuum veniunt aves , volare nequeunt, in
terram decidunt „et vacuum prope iam per inane iacentes disper-
gunt animas per caulas corporis omnis” 2). -- Tum accedit ex-
plicatio phaenomenorum , quae in fontibus nonnullis observantur
et quae nimis admirantur homines ³), quamobrem naturali ratione
explicari debent. Si accuratius poeta descripsisset Avernas pa-
ludes prope Oumas sitas easque solas explicasset, credere posses
eum suo Marte hic philosophari. Cum tamen videas eum „Athe-
naeis in moenibus” (749) et in Syria quoque (756) easdem me-
morare, cum legas eum arbores in magnis Heliconis montibus
crescentes (786) et Scaptensulam (810) in demonstratione sua
afferre, nulla restat causa, cur putes eum hic vulgarem suam
rationem magistri interpretandi reliquisse, etsi e fragmentis
ostendere non possumus Epicurum haec eodem modo explicasse.
Iam minus dubitare poteris ‚ cum intellexeris eum difficillimum
phaenomenon , quod magnes lapis praebet, cuius explicatio nunc
sequitur, apud magistrum expositum invenisse.

In hoc libro sexto ordinem et nexum, quibus singula capita
inter se iunguntur, debiles et laxos esse supra iam apparuit.
Cum poeta quaedam phaenomena selegerit et tempus eum de-
fecisse videatur , ut omnia perficeret et tamquam in unum con-

¹) Vs. 820 seqq.
2) Vs. 838, 39.
3) Vs. 848—905.

