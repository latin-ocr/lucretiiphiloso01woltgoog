82

corporum proficiscantur , formam servare possunt, nec scinduntur
ut fumus et vapor , qui ex interiore corporum parte procedunt,
sed eo quoque fit ut exteriorem partem corporum tantum videa-
mus ¹). Haec simulacra porro ad infinitum sunt tenuia 2) , ita ut
eorum dissolutione corpora non diminuantur. Ut probet revera
tantam tenuitatem exstare posse , poeta profert exemplum, quo
subtilitatem atomorum intellegere possimus: „animalia sunt iam
partim tantula, quorum extima (codd. tertia) pars nulla Possit
ratione videri . horum intestinum quodvis quale esse putandumst!
’ quid cordis globus aut oculi? quid membra? quid artus? quan-
tula sunt! quid praeterea primordia quaeque , unde anima atque
animi constet natura necessumst? nonne vides quam sint subtilia
quamque minuta” Ρ 3). Cum ergo tam tenues sint atomi, sequitur
rerum simulacra, quae crassitudinem non habeant nisi unius ato-
mi, ταῖς λεπτότησιν ἀνυπερβλήτοις κεχρῆσθαι 4).

Haec conclusio tamen in codicibus nostris non legitur, qui
procul dubio magna lacuna laborant, cum VS. 127 versum 126
excipere non possit. Lachm. putat periisse versus Lucretianos XXV
et capitis titulum, eos autem continuisse , praeter superiorem
illam conclusionem, sententiam huiusmodi: „esse item maiora
simulacra, scilicet e multis atque innumeris inter se coniunctis
effecta, ut fulgorem ignis aetherii, quo inter tonitruum sonitus
omnia occupentur et contineantur, qui fulmine claro omnia per
sonitus arcet, terram , mare , coelmffl. Haec postrema verba
potius Ennii esse videntur quam Epicuri 5). Ceterum quae

intervalla vi percipiuntur , qua imagi-nes , aerem propellentes , in sensus nostros incur-
runt. Nunquam res ipsas videmus , earum imagines tantum , quae a nobis oum
ipsis rebus confunduntur.

¹) IV. 88 seqq. D. L. X. 49.

2) D. L. X. 46: λεπτότησιν ἀπέχοντες μακράν τῶν φαινομένων. 47: χρήσιμον
δὴ καὶ τοῦτοὶκατασχεῖν τὸ στοιχεῖον, ἤτοι ὅτι τὰ εἴδωλα ταῖς λεπτότησιν ἀνυπερ-
βλήτοις κέχρηται.

³) IV. 116.

4) D. L. X. 48. Epicurus dicit in simulacris μὴ δεῖν κατὰ βάθος τὸ «mmmmm
γίνεσθαι, ergo unius atomi habent crassitudinem.

⁶) cf. Lachm. et Munr.

