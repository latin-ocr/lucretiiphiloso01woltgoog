120

modo caelum versatur atque fluviis et ventis saepe rotas volvi
videmus, In Epicuri, quae aetatem tulerunt, fragmentis de aere
caeli polos premente nihil sane legimUS, attamen cum apud eum
aer ,eodem fungatur ad terram sustinendam officie, ut statim
ostendetur, procul dubio Lucretius haec e libro undecimo* περὶ
φύσεως, ubi de hisce rebus agebatur ¹), hausit. Rotae illa imagine
iam Anaximander usus est, teste stobaeo.-2)‚ solem dicens τροχῷ
παραπλήσιον esse. -—- Si autem caelum quiescit, „tamen cum
lucida signa ferantur” , hic motus rursus variis modis explicari
potest: sive cum Anaximandro ³) putemus solem (exempli gratia)
esse τροχῷ παραπλήσιον, ἔχοντα κοΐλην περιφέρειαν , πλήρη πυ-
ρὸς , κατᾶ μέρος ἐκφαίνουσαν διὰ στομίου τὸ πῦρ, ὥσπερ διὰ
πρηστῆρος, quo auctore ergo astra circumferuntur, „quod inclusi
rapidi sunt aetheris aestus, quaerentesque viam circumversantur
et ignes passim per caeli volvunt summania templa” 4). Ipse
Epicurus coniecisse videtur astrorum motus etiam fieri posse aeris
extrinsecus illato pulsu. In cap. lV. libr. Ι plac. Plutarchi,
quod supra ostendimus videri ipsius Epicuri opinionem expri-
mere, legimus: τὸ δὲ πλῆθος τῶν ἀναθυμιωμένων ἕπληττε τὸν
ἀέρα, καὶ τοῦτον ἐξέθλιβε , πνευματούμενος δὲ οὗτος κατὰ τὴν
κίνησιν, καὶ συμπεριλαμβάνων τά ἄστρα, συμπεριῆγε ταῦτ-αι est
hoc solum, quod invenire potuimus , placitum congruens cum Lu-
cretii verbis vs, 522: „sive aliunde fluens alicunde extrinsecus
aer versat agens ignes''. Tenendum autem est hanc Epicuri opi-
nionem nihilo plus esse quam coniecturam, qua explicet quomodo
motus ille fieri possit. Cum reliqua doctrina, terram aere cir-
cumdatam esse et sustineri, qui aer cum „partibus aeriis mun-
di” (538, 53) cohaereat, optime convenit. Anaximenes primus
eiusmodi explicationem protulisse videtur: Ἀναξιμένης (putat)
ὑπὸ πεπυκνωμένου ἀέρος καὶ ἇντιτῦπου ἐξωθεῖσθαι rei ἄστρα ⁵).

Denique Heraclitus refelli non potest censens caelestes illos ignes

 

1) Cf. D. L. X. 91 et Vol. Here. ΙΙ.

²) Ecl. Ι. pag. 510.

, 3) Stob. 1.1. Plut. ΙΙ, 20 plac.: idem de luna 25. Euseb. praep. ev. Ι, 8.
⁴) Vs. 519 seqq. summania contra Lachm. defendit Munrous.

⁵) Plut. plac. II: 23.

