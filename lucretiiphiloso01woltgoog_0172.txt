160

Nam si statuimus eum hanc descriptionem suo Marte inseruisse,
putemus necesse est eum Hippocrati vel aliis medicis operam
dedisse , cum inde a vs. 1183 multa referat, quae apud Thuc.
non leguntur ¹). Sed apparuit poetam numquam , quatenus qui-
dem e carmine eius cognosci potest , aliis Graecis philosophis aut
medicis studuisse. Eum autem in hanc operis partem , quae
-ad totum respicienti non admodum gravis et magni momenti
videtur , tantum studium impendisse, ut veterum Graecorum me-
dicorum scripta perlegeret, non verisimile mihi videtur. Etiam
aliae sunt partes (1151, [Th. H, 49, 2], 1159, 1197, 1202-
1205, 1209, 1239) 2), quae aut non leguntur apud Thuc. , aut
non congruunt cum eius verbis. Munr. censet poetam eos versus
scribentem non intellexisse quae Thuc. scripserit, cum Romani
Lucretii tempore non optime graece scirent. Sed hoc idem ar-
gumentum nobis persuaderet Lucretium nunquam illum rerum
gestarum scriptorem legisse, quem Cicero difficilem esse intel-
lectu dixit. Potius credimus Epicurum de morbis scribentem 3) ,
cum de peste ageret, Thucydidis descriptionem secutum esse ,
nonnulla addidisse , alia , quae emendanda ei viderentur , emen-
dasse et Lucretium magistri vestigia pressisse. Cum autem
morbi criteria essent enumeranda et ipse Thucydides eo morbo
laborasset , non mirum est Epicurum tam accurate eum secutum
esse, ut fere in omnibus eundem servet ordinem. Quod si sta-
tuimus omnia facile explicantur, quae minus videntur perspicua,
neque cum Munr. , ut hoc utar, statuendum est, poetam
metri causa vs. 1197 octavum diem scripsisse pro septimo , quem
Thuc. memoravit, cum Epicuro hanc discrepantiam imputendam
esse facile concedi possit.

 

¹) Cf. Munr. ad hunc locum.
⁸) Cf. Munr.

³) D. L. X, 28: Epicurus scripsit: περὶ νόσων δόξαι πρὸς Μίθραν.

