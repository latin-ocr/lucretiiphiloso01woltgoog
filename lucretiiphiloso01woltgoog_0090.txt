78

πρὸς ἡμᾶς, οὕτως οὐδὲ τὰ μεθ’ ἡμᾶς οὐδὲν ἔσται πρὸς ἡμᾶς ¹). Cum
autem Epicurus multa sibi assumpserit et e Peripateticorum et e
Platonicorum scriptis, quae ad suam doctrinam quadrarent, quis
est qui neget, eum hanc sententiam quoque Crantoris sibi assump-
sisse? Cum porro Epicurus multos esse dixerit mundos et idem
dixerit de animis ²) , etiam docuisse videtur easdem animorum et
corporum atomorum complexiones saepius exsistere. Praeterea M.
Terentius Varro in libris , quos conscripsit de gente populi Romani,
haec verba protulit, quae Augustinus ³) commemorat: „Genethliaci
quidam scripserunt 'esse in renascendis hominibus quam appel-
lant παλιγγενεσίαν Graeci: hac scripserunt confici in annis numero
quadringentis quadraginta, ut idem corpus et eadem anima, quae
fuerint coniuncta in homine aliquando , eadem rursus redeant
in coniunctionem.” Epicurus sane nunquam dixerit post annos
quadringentos quadraginta eandem redire coniunctionem, quod in
eius systema non quadrant eiusmodi periodi, veruntamen animi
discidium a corpore non perpetuum esse sed homines renasci,
iam alii philosophi aute Epicurum docuerant, 4) nec quicquam
prohibet, quominus credamus simile quid concessisse Epicurum
Stoicis. 5) Hi tamen putabant animos totos servari corpore dissoluto ,
quod Epicurus concedere non potest. In eius doctrina nihil est,
quod iteratam earundem atomorum compositionem oppugnare pos-
sit: sed haec altera coniunctio tantum fieri potest et infinito
demum casuum numero verisimilis , quin etiam certa fit.

In reliqua huius libri parte cum poeta homines moneat ut mortem
communemque naturae sortem timere et deplorare desistant, ea
paucis attingemus cum de eius morali doctrina nobis disserendum
erit. Antequam ad quartum librum tractandum transeamus , ani-
madvertere liceat mirum esse Lucretium, etsi alibi, in fine huius libri,
ubi de inferorum tormentis agens, ea dicit ficta esse ex iis , quae

 

¹) Cf. Cic. Disp. Tusc. Ι, 38, 91.
2) Of. Stob. 1. 1. supra.

³) De Civit. Dei libr. XXII O. 20.
4) Plat. Phaedr. 249.

⁶) Of. Zeller ΙΙΙ, 1 ‚ pag. 141 no. 1.

