67

tiunt se ipso corpore sentire: nulla demonstratione est opus ¹).
Multa sunt obscura in hac de perceptione doctrina. Haec ob-
scuritas partim proficiscitur ex ambiguitate vocis sensus (et etiam
αἴσθησις). Sensus enim a Lucretio usurpatur cum ad actionem
'sentiendi denotandam , tum ad consciam sentiendi vim exprimen-
dam: prioris sedes anima esse debet, per totum corpus dispersa,
alterius animus: monendum tamen est poetam saepe nomine
animi animam indicare. Ergo explicari potest haec doctrinae
q pars ita, ut corpus sentiat affectuS, qui animo ⁴demum etin animo
ad conscientiam perveniant. Quod si ita est, difficile tamen manet
intellectu, quid Lucretius sibi velit. Antea dixit animi atomos
solas aptas esse ad sentiendum sed qui tum corporis primordia
idem facere possunt? Si dixisset corporis primordia necessaria esse
ad sensum efficiendum, eum intellegeremus , vel si docuisset nos
(animum sibi conscium) corpore vel in corpore affectus sentire z sed
hoc ipsum poeta negat. At tum quaeritur: qui possunt corporis
atomi, quae sua natura sentire (neutro quidem sensu) nequeunt, cum
animo ita iungi, ut ipsae sentiant? praecipue cum omnino immuta-
bilia sint primordia. Epicurus 'nullam lucem affert: ait solum-
modo corpus ab animo sensus illius particeps fieri, sed qui id
fieri possit non explicat. Fortasse Epicurei, quod saepius fecerunt,
in hac quaestione quoque sensuum auctoritatem solam secuti sunt.
Quisque sentit dolorem suo corpore , ergo corpus sentit, hoc negari
non potest: at animum esse et primam et unicam sensus esse
causam etiam constat, itaque corpus non potest sentire. Ut
haec inter se conciliarent, nihil restabat nisi ut animum corpori
sensum impertire decernerent. ⁸Quomodo autem hoc fieri possit
non indagasse videntur.

Hanc viam eos secutos esse etiam testatur exemplum, quod
de oculorum videndi facultate prodit Lucretius Sententiae enim
Parmenidis, Empedoclis , Platonis, quam Cicero Disp. Tusc.
Ι. 20, 46 ita exprimit: „nos enim ne nunc quidem oculis
cernimus ea, quae videmus. Neque est enim ullus sensus in
corpore , sed . . . viae quasi quaedam sunt ad oculos , ad,
aureS, ad nares a sede animi perforatae . . . . ut facile in-

 

¹) vs. 355.
. 5*

