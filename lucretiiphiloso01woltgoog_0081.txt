,69

videntur. Cum mechanicorum more animi naturam describentes
tamen omnes difficultates neque vitare neque solvere possent, ad
vim quandam nominis expertem confugerunt, quae ut deus ex
machina auxilio veniat. Haec quarta animi pars necessaria est,
quia aliter explicari 11011 possunt „sensiferi motus” (240); quo
modo autem hac vi adhibita explicari possint, non perspicimus.
Dicitur sola sensiferorum motuum causa esse et idem habere
cum animo vinculum, quod animus cum corpore habet , quare
totius animae anima appellatur. Fortasse poeta ei partem acti-
vam perceptioniS, ut ita dicam, tribuit, ita ut ea animus inten-
datur in ea, quibus corpus afficitur per sensus. Sine illa atten-
tione enim perceptiones ad conscientiam non perveniunt. Ita
difficultates ad aliud transferuntur neque solvi possunt. Porro si
quis quaerit, utrius hae quattuor sint partes animi an animae , an
utriusque , difficile erit quaerenti responso satis facere. Sunt qui
putent ¹) calorem et auram et aerem animae partes esse, cum
animus sive mens e quarta illa parte sit factus, Haec opinio con-
cinere videtur cum Plutarchi verbis 2): τὸ γὰρ ᾧ κρίνει καὶ μνη-
μονεύει καὶ φιλεῖ καὶ μισεῖ καὶ ὅλως τὸ φρόνιμον καὶ λογιστικὸν
ἔκ τινος φησὶν ἀκατονομάστου ποιότητος ἒπιγῖνεσθαι” et cum
ipsius Lucretii verbis, cum fere omnia, quae de quarta illa parte
dicantur, etiam animo attribuantur 3). Sed tamen apparet discri-
men esse inter utrumque , cum animus dicatur media regione
in pectoris haerere 4), illa pars penitus prorsum latere et sub-
esse, nec magis hac intra (codd. infra) quicquam esse in corpore nos-
tro ⁵); cum animum dicat poeta nonnumquam laedi, dum neque
anima neque corpus commoveantur ὓ), ad illam dolores neque
acre malum temere penetrare possunt, quin mors sequatur 7).
Porro „nominis haec expers vis’' comparatur cum „animi vi”

 

ι) Reisackerus in libro laudato p. 20.
²) Adv. 001. 20.

³) cf 139-160, 241-257.

4ι) 140.

⁵) 273.

⁸) 149.

7) 262.

