162

suo cum detrimento universorum salutem augerent; cum respu-
blica Romae in dies magis paucorum esset , plerique potius quo-
modo commodis vitae divitiisque in otio et tranquillitate frui ‚
quam civium felicitatem augere possent, cogitabant. Cum paca-
tus animi status finis esset bonorum ‚ moralis doctrina , quae eum
obtineri posse docebat, praecipua erat pars philosophiae. Verum
ut illa usibus Romanorum satisfaceret, evellenda erant ex animis
quaecumque sollicitare quietum animi statum possent: multo al-
tiores apud Romanos quam apud Graecos radices egerat super-
stitio; nec temere spernebant Romani, si Lucretio ipsi fides ‚
quaecumque patrum auctoritate confirmatae erant de inferis , de
animorum post mortem statu , de diis opiniones· Quae tamen
si starent integrae et inconcussae , frustra erat animi quietem
commendare. Ita factum ut Lucretius de rerum natura exponens
moralis disciplinae fundamenta iacere potuerit removendis iis ‚
quae vulgo credita prohiberent ‚ quominus sapientiae de beata vita
monitis aures aequales praeberent. Quod Epicurum perfecisse
dicit poeta , id ipse assequi cupit: „veridicis igitur purgavit pec-
tora dictis ‚ et finem statuit cuppedinis atque timoris, exposuit-
que bonum summum ‚ quo tendimus omnes , quid foret, atque
viam monstravit, tramite parvo qua possemus ad id recto con-
tendere cursu, quidve malum foret in rebus mortalibu' passim,
quo fieret naturali varieque volaret seu casu seu vi, quod sic
natura parasset ¹), et quibus e portis occurri cuique deceret, et
genus humanum frustra plerumque probavit volvere curarum
tristis in pectora fluctus nam vel uti pueri trepidant atque omnia
caecis in tenebris metuunt, sic nos in luce timemus inter dum,
nilo quae sunt metuenda magis quam quae pueri in tenebris pa-
vitant finguntque futura . hunc igitur terrorem animi tenebrasque
necessest non radii solis nec lucida tela diei discutiant , sed na-

turae species ratioque” 2).

 

ι) Id est: quid proprie essent mala ‚ quae nobis mortalibus contingerent , docuit ,
quove naturali casu seu necessitate fierent et in variis formis per aerem , quoniam
atomi essent, volarent , cum non dii sed ipsa natura ea parasset. Ad naturali seu
casu seu vi cf. Stob. Ecl. lib. Ι, 206: Ἐπίκουρος κατ’ ἀνάγκην, κατὰ προαίρεσιν,
κατὰ τύχην dixit omnia fieri.

²) VI , 24—4 1.

