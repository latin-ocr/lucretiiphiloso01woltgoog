70

animaeque potestate ¹). Denique si mentem solam totamque ex ea
quarta parte constare voluisset poeta , saepe opportunitas fuisset
oblata hanc „identitatem” exprimendi et omnino brevius potuis-
set* omnia explicare. Malumus ergo iis fidem habere, qui putant
'intimam mentis partem e quarta nominis experti parte constare ,
cum ceterae tres in animum et animam sint divisae.

,Denique animadvertendum esse censemus Lucretium non dis-
cernere hominum et bestiarum animum , quod quidem ad quattuor
illa elementa pertinet. Animam utrumque habere ostendi non
opus est: mentem sive animum bestiis quoque tribui videre licet
e vs. 295, 299, ubi de cervorum mente sermo est: quae de animo
dicuntur cum in homines tum in bestias cadunt. Quartae
illius animi partis bestias quoque participes esse ex eo sequitur,
quod sine ea sensiferos motus creari non posse poeta dicit ve. 240.
Nulla ergo restat pars , quae hominum sit propria. Sed tamen
quodque animal suam habere naturam dicit poeta , unde sequitur
hominum animum ab animalium discerni: fortasse tamen hoc
discrimen non maius est quam inter boves et equos, ut hoc
exemplo utar.

Sed vs. 780 poeta dicit homines sapere, bestias desipere ,
quod idem Epicurus affirmat, putans rationem nusquam inesse
nisi in hominis figura (Cic. de nat. deor. 18 , 46). Ratio igitur
hominum ab iis dicitur propria esse. Hoc Epicureorum placitum
si cum iis confertur, quae supra diximus, nova oritur difficultas.
Ratio enim sive τὸ λογικόν in animo constat ex ἀκατονομάστου
τινὸς ποιότητος. Sed secundum Stobaeum Epicurus hanc nomi-
nis expertem partem τὴν αἴσθησιν ἐμποιεῖν dicit (Stob. Ecl. p. 798),
quod Lucretius quoque refert. At si solis hominibus tribuitur
consequatur necesse est bestias αἴσθησιν non habere , quod tamen
nemo affirmabit. Ergo aut τὸ λογικὸν non constat ex quarta
illa parte, aut haec pars plus efficit quam τὴν αἴσθησιν, quod
fortasse Epicurei censent. Lucretius autem non dicit, qui fiat ut
homines sapiant, bestiae desipiant, ergo vix haec quaestio
solvi potest. —- Satis videmur exposuisse poetam a Graeco phi-

 

1> 279 , 277.

