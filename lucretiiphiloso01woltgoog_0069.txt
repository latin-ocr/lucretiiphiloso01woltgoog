CAPUT TERTIUM.

DE ΑΝΙΜθο.

(Lucr. lib. III.)

Multa sunt quae Lucretii de sensibus ‘in praecedente libro ex-
positae doctrinae obicere possimus: sed, cum opus eum refutandi
in nos non incumbat, illa omittemus. In libro tertio autem
, amplius eadem de re disputat imprimisque conatur animi naturam
explicare, ut demonstret eum mortalem esse , itaque mortis timorem
inanem esse. Tota mente in hanc operis partem incumbit poeta:
quisque sentit hic cardinem esse totius quaestionis, totam naturae
doctrinam circum hanc rem versari. Ea, quae supra Lucretius
dixit, iam satis videntur posse sententiam probare de animi mor-
talitate: nam si animus oritur e certo atomorum ordine et „posi-
tura”, una cum dissolutione corporis animus quoque dissolvi debet
et interire. Attamen „hasce secundum res animi natura videtur
atque animae claranda meis versibus esse, et metus ille foras prae-
ceps Acheruntis ⁴ agendus , funditus humanam qui vitam turbat
ab imo , omnia suffundens mortis nigrore, neque ullam esse volup-
tatem liquidam puramque relinquit” ¹). Nobis autem imprimis
animadvertendum est poetam ipsum hic indicare quid debeat
Epicuro , „tuisque eX, inquit, pulcra usus imagine , inclute , chartis ,
floriferis ut apes in saltibus omnia libant, omnia nos itidem de-
pascimur aurea dicta”2). „Te imitari aveo , inque tuis nunc ficta
pedum pono pressis vestigia signis” 3). Ipse igitur testatur poeta se

 

’ ¹) ΙΙΙ. 35 seqq.
²) VS. 10. 11.
³) Vs. 4.

