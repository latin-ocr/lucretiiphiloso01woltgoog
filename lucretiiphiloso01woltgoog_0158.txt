146

N on possumus quin Lucretium laudemus , cum perspexerit
quanti faciendum sit ei, qui primos mores et cultum hominum
scripturus sit , originem ignis eiusque utilitatem ad vitam exco-
lendam noscere et hanc ob causam eum quoque locum tractave-
rit. Num consulto tamen poeta ceteris iam scriptis ¹) hanc partem
huc collocaverit, postquam vs. 1011 ignem paratum esse iam
dixerat, ut indicaret originem ignis post linguae originem ex-
stitisse 2), est quod dubites, Ignem dicit fortasse fulmina detu-
lisse in terram, in h'oc cum recentioribus viris doctis consentiens 3) 3
etiam fieri potuit ut aridi arboris rami ventis agitati terendo
ignescerent, ut inter nostrae aetatis doctos Kuhnio placuit ⁴).
Cum ignis usus notus esset, sol, qui radiis suis fructus maturat,
cibos sibi coquere homines docuisse dicitur ⁵). In tota hac doctrina
poeta quam optime sibi constat: ut casu quodam et fortuito totus hic
mundus factus est, sic casu quoque et fortuito artes cognosci
coeperunt: ὑπὸ τῆς πείρας homines docti sunt 6). Ex Diodori
verbis concludi posse mihi videtur Epicurum idem docuisse: non
omnia revera apud eum invenimuS, quae Lucretius canit, sed
contra Diodorus multa ex Epicuro referre videtur, quae poeta
non memorat: itaque utrumque ex eiusdem philosophi scriptis
hausisse facile concedes, cum summa rei, ut ita dicam, apud utrum-
que eadem sit. Diodorus dicit homines primum fuisse πυρὸς
ἀήθεις, τροφῆς δ’ ἡμέρου παντελῶς ἀνεννοήτους . . . . ’γνωσθέντος
δὲ τοῦ πυρὸς καὶ τῶν ἄλλων τῶν χρησίμων, sca-roi μικρὸν καὶ τοὶς
τέχνας εὑρεθῆναι, καὶ τᾶλλα ra* δυνάμενα τὸν κοινὸν βίον ὠφε-
λῆσαι · καθόλου ’γάρ πάντων τὴν χρείαν αὐτὴν διδάσκαλον γενέ-
σθαι τοῖς ἀνθρώποις , κ. τ. ε. ⁷). .

Reliquam huius libri partem, quam nondum tractavimus , cum
multa contineat ad moralem doctrinam spectantia, hic praeter-
mittendam esse censemus, ut paucis prius verbis librum sextum

cum Epicuri doctrina conferamus·

 

¹) Cf. Lachm. comm. ad V. 1091.

2> Peschel. Volkerk. 3te Aufl. p. 144.
⁸) Peschel. 1. L p.

⁴) Peschel. p. 145.

5) Vs.1091—1104.

⁶) Diod. Sic. 1. 1. cap. 8.

⁷) Diod. Sic. l. 1.

 

